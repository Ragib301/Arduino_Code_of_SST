# Safer Shielded Transportation: Made by Ragib Yasar Rahman

প্রকল্পের সারসংক্ষেপ:
নামঃ রাগিব ইয়াসার রহমান
শ্রেণীঃ সপ্তম
শিক্ষাপ্রতিষ্ঠানঃ ঢাকা রেসিডেনসিয়াল মডেল কলেজ।

১।প্রকল্পের নাম ও বিষয়ঃ
আমার এই প্রকল্পের নাম হলোঃ SST: Safer Shielded Transportation
প্রকল্পের বিষয় বা থিমটি হলোঃ ভবিষ্যতের যাতায়াত ব্যবস্থা।
 
২।প্রকল্পটির বর্ণনাঃ
আমার এই প্রকল্পে অনেক ফাংশন আছে যা বাসের যাত্রীদের বিভিন্ন ছোঁয়াচে রোগ ও দুর্ঘটনা হতে রক্ষা করবে। ফাংশনগুলি হলোঃ
ছোঁয়াচে রোগের সংক্রমন কমানোর ফাংশনঃ
যখন কোনো যাত্রী বাসের ভিতর প্রবেশ করবেন, SST তার দেহ তাপমাত্রা মাপবে। এরপর দরজার উপরে থাকা LCD Screen এ তার তাপমাত্রা প্রকাশ করবে।
যদি যাত্রীর দেহ তাপমাত্রা স্বাভাবিক হয় তাহলে SST অটোম্যাটিকালি দরজা খুলে দেবে এবং তাকে ভিতরে প্রবেশ করাবে। এরপর এটি তাকে একটি Disinfect Chamber এ প্রবেশ করাবে। সেখানে তাকে ৫ সেকেন্ড ধরে Disinfectant স্প্রে করা হবে।

কিন্তু যদি যাত্রীর দেহ তাপমাত্রা অনেক বেশি হয় তাহলে SST দরজা খুলবে না। আর এটি সরকারি ইমার্জেন্সি নাম্বারে গাড়ির লোকেশনসহ একটি SMS পাঠাবে।

গাড়ির ইমার্জেন্সি ফাংশনঃ
যদি বাসটি কোনো কারণে কাত হয়ে পড়ে যায়, তাহলে SST একইরকম ইমার্জেন্সি নাম্বারে গাড়ির লোকেশনসহ SMS পাঠাবে এবং এটি লাগাতার Buzzer বাজাবে বাসের আশেপাশের মানুষদের সতর্ক করার জন্য।

ইমার্জেন্সি বাটন ফাংশনঃ
একটি ইমার্জেন্সি বাটন যাত্রীদের সামনে উপরে থাকবে।
কোনো আর্জেন্ট কারণে যদি কোনো যাত্রী বাটনটিকে ক্লিক করেন, তাহলে বাস অটোম্যাটিক থেমে যাবে এবং এটি Buzzer বাজাতে থাকবে বাসের সবাইকে এবং আশেরপাশের মানুষদের সতর্ক করার জন্য এবং ইমার্জেন্সি নাম্বারে গাড়ির লোকেশনসহ SMS পাঠাবে।

সংঘর্ষ রোধ করার ফাংশনঃ
যদি কোনো যানবাহন বা জিনিস বাসের সামনে খুব কাছাকাছি চলে আসে, তাহলে SST বাসটিকে অটোম্যাটিক থামিয়ে দিবে এবং Buzzer বাজাতে থাকবে ড্রাইভারকে সতর্ক করার জন্য।
 
৩।প্রকল্পটির উপকারিতাঃ
আমার এই প্রকল্পটি থেকে যেসব সুবিধা পাওয়া যাবে তা হলোঃ
   কোভিড-১৯ ভাইরাসের যাতায়াতজনিত সংক্রমণ কমানো।
   যানবাহনের এক্সিডেন্ট এর ফলে ঘটিত ক্ষয়ক্ষতি কমানো।
   বাসের যাত্রীদের জন্য নিরাপত্তা প্রদান।
   যানবাহন সংঘর্ষ জনিত দুর্ঘটনা কমানো।

৪।প্রকল্পটিতে ব্যবহৃত প্রযুক্তিঃ
আমার প্রকল্পটিতে ব্যবহৃত প্রযুক্তি হলোঃ আরডুইনো (Arduino) মাইক্রোকন্ট্রোলার বোর্ড।
প্রকল্পে ব্যবহৃত আরডুইনো বোর্ডের মডেল হলোঃ Arduino Due.

--------সমাপ্ত--------
